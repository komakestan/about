See in: [English](./docs/readme-en.md)

<div dir="rtl">

# درباره‌ی کمکستان

مکانی برای تجربه‌های کمک‌استادها!

**نکته:** اگرچه تمرکز کمکستان بر درس‌های رشته‌ی مهندسی کامپیوتر در کارشناسی است، اما دوستان رشته‌های دیگر در صورت تمایل می‌توانند درس‌های رشته‌های دیگر را نیز به کمکستان بیافزایند.

## چرا؟

هر کجا که کاری و موضوعی باشد، مشکل‌های مربوط به آن نیز وجود دارد. مجموعه‌ی کمکستان، می‌کوشد تا حد امکان، با کمک افراد و مجموعه‌های دیگر، این مشکل‌ها را رفع، یا کم‌رنگ کند و فضای مطلوبی را برای دانشگاه‌ها فراهم نماید.

برخی از این مشکل‌ها، در زیر آمده‌اند:

-   ۱. در موردهای زیادی، فاصله‌ی دانشجو با فضای واقعی کار، و فضای دانشگاه با صنعت متفاوت است.

-   ۲. افرادی که قصد کمک‌استاد شدن را برای اولین بار داشته باشند، ممکن است با ترسی درون خود مواجه شوند. اگر نتوانند بر این ترس چیره شوند، احتمال از دست دادن این فرصت برایشان می‌تواند زیاد باشد (البته باید در نظر گرفت این عدم تصمیم احتمالا تاثیرهای بزرگ‌تری بر چیزهای دیگر خواهد داشت).

-   ۳. کمک‌استادهای تازه‌کار، نیازمند منبعی خوب و به‌نسبت جامع در مورد فعالیت‌هایشان دارند؛ مانند این‌که اصلا از کجا باید شروع کنند.

-   ۴. همزمان با دور شدن کمک‌استادهای قدیمی و باتجربه از فضای دانشگاهی، تجربه‌ها و دانش‌های اندوخته‌ی آنان نیز، اگر نگوییم از میان خواهند رفت، کم‌رنگ‌تر خواهند شد.

-   ۵. همگرا نبودن موضوع‌ها و مسئله‌های دانشگاهی.

## مشارکت

هر کسی می‌تواند به هر شکلی در این مجموعه مشارکت نماید. تفاوتی نمی‌کند؛ کمک‌استادها، استادها، دانشجوها و حتی غیردانشگاهی‌ها. ما مشتاق کمک‌های‌تان هستیم!

## متفرقه

### عبارت‌های کوتاه‌شده

**برای انجام:** افزودن واژه‌نامه‌ی عبارت‌های کوتاه‌شده.

گاهی ممکن است عبارت‌های کوتاه‌شده‌ای به زبان فارسی دیده شوند که به گوش شما ناآشنا باشند. این، به منظور رواج معادل‌های فارسی، و یکپارچگی و کوتاهی متن استفاده می‌شود.

</div>
