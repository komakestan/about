<div dir="rtl">

# مشارکت در کمکستان

مشارکت همه‌ی افراد، از هر صنفی، برای ما از ارزش بالایی برخوردار است. این پرونده، راهنمایی برای شیوه‌ی مشارکت شما در کمکستان است.

## ساختار کمکستان

در کمکستان، یک مخزن به نام «عمومی» (general) وجود دارد که در آن، درباره‌ی کمکستان و موارد عمومی و کلی و مشترک میان مخزن‌های دیگر در این‌جا آورده می‌شود.

در کنار آن، مخزن‌هایی هستند که برای هر درس، جداگانه، ایجاد شده‌اند و فعالیت می‌کنند.

## جُستارها (issues)

اگر جستاری وابسته به یک درس مشخص است، آن را در مخزن مربوط به آن بسازید و دنبال کنید. وگرنه، در مخزن «عمومی» آن را ساخته و پیگیری کنید.

### درخواست ساخت مخزن جدید

ممکن است، به هر دلیلی، مخزن مربوط به درس یا موضوعی که می‌خواهید، موجود نباشد. در این صورت، در مخزن «عمومی»، یک جستار جدید را ساخته و در آن درخواست خود مبنی بر این را مطرح کنید.

## زبان

زبان اصلی کمکستان، فارسی است. از همین رو، همه‌ی مشکل‌ها، درخواست‌ها، و مستندها و نوشته‌ها به این زبان نوشته خواهد شد.

</div>
